# User Requirement Specifications

## Λειτουργικές Απαιτήσεις (ΛΑ):
Αποτελούν δηλώσεις που ορίζουν ποιες υπηρεσίες θα πρέπει να προσφέρει το σύστημα και πώς να αντιδρά σε συγκεκριμένες εισόδους και σε συγκεκριμένες καταστάσεις. Καθορίζουν τις αναγκαίες και απαραίτητες λειτουργίες που πρέπει (musts) να παρέχονται από το σύστημα, αλλά και τις επιθυμητές (wants) απαιτήσεις από το σύστημα. Οι απαιτήσεις χρήστη κρίνονται ως ουσιώδη για την επιτυχή περιγραφή, υλοποίηση και σωστή λειτουργία του συστήματος. 

Παρακάτω ακολουθούν συγκεκριμένες λειτουργικές απαιτήσεις του συστήματος, με κάθε λειτουργική απαίτηση να περιέχει τα ακόλουθα χαρακτηριστικά:

1. ID - Μοναδικός αριθμός ταυτότητας της λειτουργικής απαίτησης

2. Περιγραφή - Συνοπτική λεκτική ανάλυση της λειτουργικής απαίτησης 

3. User Priority - Περιγράφει πόσο σημαντικό θα είναι για τον πελάτη να περιέχεται στο σύστημα (ουσιώδη, σημαντικό, χρήσιμο)

4. Technical Priority - Περιγράφει πόσο σημαντικό είναι για την αρχιτεκτονική του συστήματος

5. Stability - Περιγράφει την πιθανότητα να αλλάξει μελλοντικά

Σημειώνεται ότι για τα υπ΄αριθ. 3 έως και 5 χαρακτηριστικά, η κλίμακα βαθμολόγησης της σπουδαιότητας είναι από 0/5 έως 5/5.   

### ΛΑ-1

Οι πιστοποιημένοι χρήστες πρέπει να μπορούν να εισέρχονται στο σύστημα (*Log In*).

* **Περιγραφή:** Είναι η διαδικασία κατά την οποία ο χρήστης αναγνωρίζεται από το σύστημα σε κάθε επόμενη επίσκεψη του (μετά από την εγγραφή του) και αποτελεί έναν αποτελεσματικό και ασφαλή τρόπο για να ξεπερασθεί το πρόβλημα του προσδιορισμού του ίδιου του χρήστη που εισέρχεται στην ιστοσελίδα του e-shop από διαφορετικά IPs ή να διακρίνει διαφορετικούς χρήστες που χρησιμοποιούν την ίδια IP. Η αναγνώριση γίνεται με την εισαγωγή του ονόματος του χρήστη (*User Name*) και τοu κωδικού πρόσβασης (*Password*).

* **User Priority: (5/5)** Η διαδικασία εισόδου είναι απαραίτητη για την ασφαλή χρήση του e-shop. Το σύστημα αναγνωρίζει τον χρήστη και βάση της κατηγορίας του παρέχονται δικαιώματα και περιορισμοί.

* **Technical Priority: (4/5)** Η διαδικασία εισόδου αποτελούν αναπόσπαστο κομμάτι της σωστής και ασφαλής λειτουργίας του συστήματος. Με τη λειτουργία αυτή διασφαλίζεται η αξιοπιστία κατά την χρήση, καθώς αποφεύγεται η μη διαπιστευμένη χρήση.

* **Stability: (3/5)** Η συγκεκριμένη λειτουργική απαίτηση θα πρέπει να λαμβάνει υπόψιν ότι η διαδικασία αυθεντικοποίησης των χρηστών ενδέχεται να αλλάξει, καθώς είναι δυνατό να προστεθεί μελλοντικά η είσοδος στο σύστημα μέσω λογαριασμών σε κοινωνικά μέσα δικτύωσης (Facebook, Google+ και άλλα).

### ΛΑ-2

Οι πιστοποιημένοι χρήστες πρέπει να μπορούν να εξέρχονται από το σύστημα (*Log Out*).

* **Περιγραφή:** Είναι η διαδικασία κατά την οποία ο χρήστης αποσυνδέεται από το σύστημα εφόσον έχει πραγματοποιηθεί η διαδικασία εισόδου.

* **User Priority: (5/5)** Η διαδικασία ειξοδου είναι ουσίωδης για το χρήστη καθώς οποιαδήποτε στιγμή μπορεί να αποσυνδεθεί από το e-shop και συνεχίσει την περιηγήση του ως ανώνυμος πελάτης.

* **Technical Priority: (4/5)** Οι διαδικασία ειξόδου αποτελούν αναπόσπαστο κομμάτι της σωστής και ασφαλής λειτουργίας του συστήματος. 

* **Stability: (3/5)** Αντίστοιχα με την διαδικασία εισόδου, η διαδικασία εξόδου ενδέχεται να αλλάξει, καθώς είναι δυνατό να προστεθεί μελλοντικά η είσοδος στο σύστημα μέσω λογαριασμών σε κοινωνικά μέσα δικτύωσης (Facebook, Google+ και άλλα) συνεπώς και η έξοδος τους από αυτά.

### ΛΑ-3

Τα επιλεγμένα προϊόντα του χρήστη πρέπει να εισάγονται σε ένα καλάθι αγορών.

* **Περιγραφή:** Το καλάθι των αγορών είναι απαραίτητο για την ομαλή έκβαση της αγοράς. Περιλαμβάνει την λίστα με τα έργα τέχνης που έχουν επιλέξει οι χρήστες, καθώς και μία λεπτομερή ανάλυση του συνολικού κόστους. 

* **User Priority(5/5):** Το καλάθι αγορών αποτελεί κατεξοχήν εργαλείο για τους χρήστες του e-shop. Ο χρήστης μπορεί να ελέγχει και να τροποποιεί οποιαδήποτε στιγμή την παραγγελία του, να ενημερώνεται για το συνολικό κόστος κτλ.

* **Τechnical Priority(5/5):** Από τεχνικής πλευράς το καλάθι αγορών αποτελεί αναπόσπαστο κομμάτι του e-shop, καθώς περιλαμβάνεται άμεσα στην όλη διαδικασία αγορά ενός έργου τέχνης. Ουσιαστικά προσφέρει στο σύστημα μας ένα πλήρες εργαλείο για τη διαχείριση των παραγγελιών. Δίχως αυτήν η βασική λειτουργία του e-shop, που είναι η αγορά και πώληση έργων τέχνης, δεν θα μπορούσε να υλοποιηθεί. 

* **Stability(4/5):** Είναι απαραίτητη η οπτική ένδειξη του καλαθιού αγορών. Η ένδειξη της λίστας των έργων τέχνης που έχουν επιλεχθεί θα εμφανίζεται με συγκεκριμένο τρόπο, ο οποίος όμως είναι δυνατό να τροποποιηθεί μελλοντικά με την πιθανή ανάπτυξη συνεργασιών με άλλα eshops (eBay, skroutz.gr και άλλα). 

### ΛΑ-4

Το σύστημα πρέπει να δείχνει σε όλους τους χρήστες τη διαθεσιμότητα των προϊόντων.

* **Περιγραφή:** Είναι η διαδικασία που ενημερώνει τους χρήστες εάν κάποιο προϊόν είναι άμεσα διαθέσιμο προς πώληση ή θα πρέπει να γίνει αρχικά κάποια παραγγελία. Ουσιαστικά πληροφορεί τους χρήστες εάν θα αποσταλεί άμεσα το προϊόν σε περίπτωση αγοράς.

* **User Priority (5/5):** Είναι απαραίτητο να γνωρίζει ο χρήστης εάν προχωρήσει στην παραγγελία του προϊόντος, θα σταλεί άμεσα ή θα χρειαστεί να περιμένει ένα εύλογο χρονικό διάστημα μέχρι να ολοκληρωθεί η αποστολή του προϊόντος. Για την επιτυχία του e-shop πρέπει να ληφθεί υπόψιν η συγκεκριμένη λειτουργική απαίτηση, καθώς οι διαδικτυακές αγορές απαιτούν αμεσότητα, ευκολία και μη χρονοβόρες διαδικασίες κατά την παραγγελία και αποστολή των προϊόντων. Ουσιαστικά αντανακλά την αξιοπιστία του e-shop.

* **Technical Priority (4/5):** Αποτελεί σημαντικό κομμάτι του συστήματος, καθώς το e-shop συνδέεται άμεσα με την εφοδιαστική αλυσίδα και θα πρέπει να ενημερώνονται όλοι οι χρήστες (επισκέπτες, πελάτες, προμηθευτές και διαχειριστές) για τα αποθεματικά των προϊόντων, επιδιώκοντας την βέλτιστη επιλογή των αποθεματικών με στόχο την αύξηση του κέρδους και τη μείωση του κόστους.

* **Stability (3/5) :** Η συγκεκριμένη λειτουργική απαίτηση είναι αναπόσπαστο μέρος του συστήματος και θα πρέπει να ληφθεί υπόψιν η μελλοντική σύνδεση του συστήματος με εξωτερική βάση δεδομένων νέων προμηθευτών ή νέων συνεργατών.

### ΛΑ-5
Ο πελάτης μετά την παραλαβή των προϊόντων προχωρά στην αξιολόγηση τους. 

* **Περιγραφή:** Είναι πολύ σημαντικό για την ομαλή λειτουργία της υπηρεσίας να δίνεται η δυνατότητα αξιολόγησης στους πελάτες. Η αξιολόγηση θα υποβάλεται αμέσως μετά την παραλαβή των έργων τέχνης και αποτελεί ένα μέτρο απόδοσης. Ακόμη και σε περιπτώσεις που η αξιόλογηση δεν είναι η επιθυμητή (αρνητικά σχόλια) ο διαχειριστής επικοινωνεί άμεσα με τον πελάτη και διορθώνει το πρόβλημα.

* **User Priority (5/5):** Είναι ευρέως διαδεδομένη στο πλαίσιο των ηλεκτρονικών αγορών. Η συγκεκριμένη απαίτηση δίνει το αίσθημα της ελευθερίας στους πελάτες να εκφράσουν την γνώμη τους και ταυτόχρονα αποτελεί ένα είδος feedback προς την ίδια την υπηρεσία, η οποία προβαίνει σε πιθανές βελτιώσεις. Αξίζει να σημειωθεί ότι οι πωλητές μπορούν να αυξήσουν σημαντικά την επιτυχία (αύξηση εμπιστοσύνης, χαμηλότερο ποσοστό επιστροφών, υψηλότερα conversion rates) των διαδικτυακών πωλήσεων τους.

* **Technical Priority (4/5):** Οι αξιολογήσεις των πελατών εμφανίζονται μέσω μιας μικροεφαρμογής (widget) απευθείας στη σελίδα του ηλεκτρονικού καταστήματος. Το σύστημα διαχειρίζεται από εξωτερικό πάροχο αντιστοίχων υπηρεσιών, ο οποίος είναι υπεύθυνος για την αξιοπιστία των αξιολογήσεων. Κρίνεται απαραίτητη μια δομημένη σύνοψη με τις σημαντικότερες πληροφορίες, όπως συνολική αξιολόγηση, αριθμός αξιολογήσεων, αρνητικές αξιολογήσεις, θετικές αξιολογήσεις, τιμή, θέση κατάταξης στην αντίστοιχη κατηγορία, φύλο και χρήση.

* **Stability (3/5) :** Υπάρχουν διάφορα συστήματα αξιολόγησης προϊόντων-υπηρεσιών, συνεπώς η αξιολόγηση θα μπορούσε να γίνει είτε μέσα από πλατφόρμες οι οποίες συνδέονται με μηχανές σύγκρισης τιμών (βλέπε π.χ. skroutz.gr), είτε από αυτο-προγραμματιζόμενα συστήματα (ο διαχειριστής της υπηρεσίας επιλέγει τις αξιολογήσεις που θα δημοσιευθούν).

### ΛΑ-6

Οι χρήστες πρέπει να μπορούν να κάνουν αναζήτηση έργων τέχνης.

* **Περιγραφή:** Ο χρήστης έχει τη δυνατοτήτα να αναζητήσει το έργο τέχνης που επιθυμεί εισάγωντας λέξεις κλειδιά όπως το όνομα του δημιουργού, τον τύπο της κατασκευής, την κατηγορία του έργου τέχνης κτλ.

* **User Priority:(5/5)** Η συγκεκριμένη απαίτηση είναι ουσιώδη για τον χρήστη, καθώς πετυχαίνεται άμεση και εύκολη αναζήτηση από τους υποψήφιους πελάτες. 

* **Τechnical difficulty:(5/5)** Αποτελεί αναπόσπαστο κομμάτι της αρχιτεκτονικής του συστήματός μας. Σε κάθε σελίδα του e-shop θα προβάλεται η επιλογή της αναζήτησης. 

* **Stability(3/5):**Γενικότερα ο τρόπος αναζήτησης των προϊόντων συνεχώς μεταβάλλεται. Αρχικά η αναζήτηση διεξάγονταν μόνο μέσα από συγκεκριμένες κατηγορίες, στη συνέχεια προτάθηκαν μέθοδοι όπως η γρηγόρη αναζήτηση (ο πελάτης δίνει ένα όρισμα την φορά) και η απλή αναζήτηση που χρησιμοποιούμε στο σύστημα μας. Θα μπορούσε ο χρήστης να συμπληρώνει και άλλα πεδία ή να χρησιμοποιεί και λογικούς τελεστές (πχ AND, OR, NOT κτλ.), όπως γίνεται σε μία σύνθετη αναζήτηση με την μορφή φίλτρων αναζήτησης. 


### ΛΑ-7

Οι χρήστες να μπορούν να βλέπουν μία μεγένθυση της φωτογραφίας ενός προϊόντος.

* **Περιγραφή:** Δίνει στον χρήστη την επιλογή της μεγένθυνσης ενός έργου τέχνης, ώστε να μπορέσει να διακρίνει καλύτερα τα χαρακτηριστικά του.

* **User Priority (4/5):** Αρκετά σημαντική λειτουργία για τον χρήστη-πελάτη. Μέσω της συγκεκριμένης απαίτησης δίνεται στον χρήστη μία αναλυτική προεπισκόπηση του έργου που θέλει να αγοράσει. Προβάλονται καλύτερα τα χαρακτηριστικά και οι λεπτομέρειες του πίνακα.

* **Technical Priority (4/5):** Σε κάθε έργο θα πρέπει να υπάρχει η δυνατότητα μεγένθυσης. Η ηλεκτρονική πώληση έργων τέχνης απαιτεί την ύπαρξη αυτής της λειτουργικής απαίτησης, διότι η προώθηση και κατ' επέκταση η πώληση έργων τέχνης στηρίζεται στην λεπτομέρεια.

* **Stability (3/5) :** Η λειτουργία μεγένθυσης μπορεί να ενσωματωθεί και σε άλλες λειτουργίες όπως η 3D απεικόνιση ενός έργου ή ακόμη και σε επιλογές εμφάνισης ανάλογα με το χρώμα του τείχου που θα τοποθετηθεί ο πίνακας.  


### ΛΑ-8

Οι χρήστες πρέπει να μπορούν να βλέπουν την περιγραφή ενός έργου τέχνης.

* **Περιγραφή:** Στο ηλεκτρονικό εμπόριο η περιγραφή των έργων τέχνης αποτελεί σημαντικό παράγοντα τόσο στην προώθηση του έργου, όσο και στη σαφή ενημέρωση του πελάτη. Η περιγραφή του έργου γίνεται από τον δημιουργό του ο οποίος παραθέτει πληροφορίες για την τεχνική σχεδίασης, τις διαστάσεις του κτλ.

* **User Priority (5/5):** Η συγκεκριμένη απαίτηση ενημερώνει τον πελάτη σχετικά με όλες τις πληροφορίες που απαιτούνται ώστε να περιγραφεί το έργο όσο το δυνατόν καλύτερα. Είναι πολύ σημαντική η σαφής και περιεκτική περιγραφή, καθώς αποτελεί μια μορφή προώθησης του έργου και συνδέεται άρρηκτα με τς πωλήσεις. Στόχος είναι ο δημιουργός να παρουσιάσει τα πιο σημαντικά γνωρίσματα του έργου, αναδεικνύοντας το συναισθηματικό και προσωπικό κέρδος που θα έχει ο πελάτης αν το αγοράσει.

* **Technical Priority (4/5):** Αρκετά χρήσιμο από τεχνικής άποψης, καθώς η περιγραφή συνδέεται άμεσα με το έργο προς πώληση.

* **Stability ( 3/5) :** Σε κάθε έργο αντιστοιχεί μία γραπτή περιγραφή των λεπτομεριών. Στο σύστημα μας οι λεπτομέρειες αναγράφονται πάνω και δεξιά από την φωτογραφία του πίνακα, παρόλα αυτά υπάρχουν αρκετές εναλλακτικές τόσο στην τοποθεσία της περιγραφής, όσο και στα χαρακτηριστικά που θα περιλαμβάνει.

### ΛΑ-9

Οι επισκέπτες θα πρέπει να έχουν τη δυνατότητα να εγγραφούν στο σύστημα, δίνοντας τις απαραίτητες πληροφορίες και να επιλέξουν τα στοιχεία που απαιτούνται για την είσοδο στο σύστημα (username, password).

* **Περιγραφή:** Είναι η διαδικασία που οι επισκέπτες στην ιστοσελίδα που δεν διαθέτουν έγκυρο λογαριασμό για την είσοδο στο σύστημα, να τους δίνεται η δυνατότητα να εγγράφονται στο σύστημα, δίνοντας τα απαραίτητα στοιχεία τους (στοιχεία ταυτότητας, στοιχεία επικοινωνίας, στοιχεία διαμονής κλπ), ώστε μετά την επιτυχή ολοκλήρωση της εγγραφής να μπορούν με τα στοιχεία που δήλωσαν να εισέλθουν στο σύστημα.

* **User Priority (5/5):** Απαραίτητο για την εγγραφή νέων χρηστών - πελατών στο σύστημα. Ουσιώδη λειτουργία για τον χρήστη, που του δίνεται άμεσα η δυνατότητα να εγγραφεί στο σύστημα και να ολοκληρώσει την παραγγελία του.

* **Technical Priority (5/5):** Σημαντικό από τεχνικής άποψης, καθώς αποτελεί τον πυρήνα του σχεδιασμού του συστήματος.

* **Stability (3/5) :** Σχεδιαστικά να λαμβάνει υπόψιν την μελλοντική σύνδεση μέσω key-id, όπως είναι το Facebook Account, όπου πλέον οι χρήστες συνδέονται απευθείας και τα αιτούμενα στοιχεία στέλνονται αυτόματα. 

### ΛΑ-10
Οι χρήστες πρέπει να μπορούν να επικοινωνούν με το e-shop.

* **Περιγραφή:** Οι χρήστες του e-shop έχουν την δυνατότητα να υποβάλουν τις ερωτήσεις του άμεσα μεσω ειδικής φόρμας.

* **User Priority (5/5):** Πρέπει να παρέχεται η δυνατότητα άμεσης επικοινωνίας στους χρήστες μέσω της ειδικής φόρμας. Η συγκεκριμένη απαίτηση παρέχει τη δυνατότητα στον χρήστη να επικοινωνήσει άμεσα για οτιδήποτε θέλει να ενημερωθεί.

* **Technical Priority (5/5):** Ουσιώδη για την αρχιτεκτονική του συστήματος καθώς η δυνατότητα άμεσης επικοινωνίας με τους χρήστες αποτελεί δομικό χαρακτηριστικό κάθε ηλεκτρονικής υπηρεσίας.

* **Stability (4/5) :** Η δυνατότητα άμεσης επικοινωνίας θα πρέπει να υπάρχει, παρόλα αυτά ο τρόπος διεξαγωγής της είναι σχετικά ευμετάβλητος, καθώς εξαρτάται από τα ηλεκτρονικά μέσα επικοινωνίας που χρησιμοποιούνται. Συνήθως σε τέτοιου είδους συστήματα χρησιμοποιείται το e-mail, ωστόσο όμως μπορεί να ενσωματωθεί το instant messaging (Messenger, Chat).

### ΛΑ-11

Οι χρήστες πρέπει να έχουν τη δυνατότητα να επεξεργάζονται τα στοχεία από το καλάθι αγορών τους.

* **Περιγραφή:** Στους χρήστες παρέχεται η επιλογή να τροποποιούν ή να διαγράφουν τις ποσότητες από τα επιλεγμένα προϊόντα ή και να διαγράφουν μέρος ή όλα τα προϊόντα που περιέχονται στο καλάθι αγορών. Δηλαδή έχουν τον πλήρη έλεγχο στο καλάθι των αγορών τους, που περιλαμβάνει την προσθήκη, την τροποποίηση και τη διαγραφή προϊόντων, με ταυτόχρονη ενημέρωση του κόστους και της περιγραφής των προϊόντων μετά από κάθε αλλαγή στο καλάθι αγορών. 

* **User Priority (5/5):** Ουσιώδη για τον χρήστη, καθώς έχει τον πλήρη έλεγχο στο καλάθι αγορών. Για την επιτυχία του e-shop και την αποδοχή από τους χρήστες είναι ουσιώδης η υλοποίηση του.

* **Technical Priority (4/5):** Σημαντικό για το σύστημα, καθώς περιλαμβάνεται στην κεντρική αρχιτεκτονική του συστήματος και τον σχεδιασμό των βάσεων δεδομένων του συστήματος.

* **Stability (5/5) :** Παρέχει την οπτικοποίηση των επιλογών του χρήστη και είναι σημαντικό για την ευκολία χρήσης του συστήματος, παρέχοντας φιλικό περιβάλλον προς τον χρήστη (User Friendly Interface). Αποτελεί αναπόσπαστο στοιχείο του συστήματος και εκτιμάται ότι μελλοντικά δεν θα τροποποιηθεί.

### ΛΑ-12

Οι πελάτες θα έπρεπε να παρακολοθούν την πορεία της παραγγελίας τους.

* **Περιγραφή:** Είναι η διαδικασία που δίνεται η δυνατότητα στους πελάτες να ενημερώνονται και να πληροφορούνται για την πορεία της παραγγελίας τους. Μέσω του λογαριασμού που έχουν δημιουργήσει στο σύστημα, θα έπρεπε να παρέχονται πληροφορίες από την επιτυχή καταγραφή της παραγγελίας, μέχρι την τελική αποστολή των προϊόντων.

* **User Priority (3/5):** Είναι χρήσιμο για τον πιστοποιημένο χρήστη να γνωρίζει τον χρόνο αποστολής και τον εκτιμώμενο χρόνο παραλαβής των προϊόντων. Αυξάνει την αξιοπιστία με τον πελάτη και είναι πιο πιθανό να μείνει ευχαριστημένος.

* **Technical Priority (3/5):** Χρήσιμο κομμάτι στη συνολική αρχιτεκτονική του συστήματος, που συνδέει βασικές λειτουργίες του συστήματος.

* **Stability (4/5) :** Οπτικοποιεί χρήσιμες πληροφορίες για τους πιστοποιημένους χρήστες. Είναι δυνατή η μελλοντική του τροποποίηση με διασύνδεση με εταιρείες μεταφορών για την real-time ενημέρωση της παραγγελίας.

### ΛΑ-13

Οι διαχειριστές πρέπει να μπορούν να έχουν πρόσβαση στις αγορές όλων των πελατών.

* **Περιγραφή:** Είναι η διαδικασία που δίνεται η δυνατότητα στους διαχειριστές να έχουν έλεγχο και πρόσβαση σε όλες τις αγορές που έγιναν από όλους τους χρήστες. Να εμφανίζονται οι ποσότητες και το είδος των προϊόντων που αγοράστηκαν, καθώς και η κατάσταση των παραγγελιών.

* **User Priority (5/5):** Ουσιώδη για την σωστή λειτουργία του συστήματος, καθώς οι διαχειριστές πρέπει να έχουν έλεγχο σε όλες τις αγορές που έγιναν, καθώς είναι και ο βασικός στόχος υλοποίησης του e-shop.

* **Technical Priority (5/5):** Πολύ σημαντικό για την αρχιτεκτονική του συστήματος, που πρέπει να υλοποιηθεί με βάση τον κεντρικό έλεγχο των διαχειριστών επί των συνολικών αγορών που έχουν γίνει.

* **Stability (5/5) :** Δίνει πολύ χρήσιμες πληροφορίες και δεν εκτιμάται ότι θα έχει αλλαγές μελλοντικά.

### ΛΑ-14

Οι πωλητές πρέπει να μπορούν να έχουν πρόσβαση στα στοιχεία των πωλήσεων των προϊόντων τους. 

* **Περιγραφή:** Είναι η διαδικασία που δίνει πληροφορίες στους πωλητές για τα ποιά και πόσα προϊόντα τους έχουν αγοραστεί από τους πελάτες, χωρίς όμως να μπορούν να έχουν πρόσβαση στα δεδομένα του πελάτη, παρά μόνο στο γεωγραφικό διαμέρισμα που έγινε η αποστολή των προϊόντων.

* **User Priority (4/5):** Είναι σημαντικό για τους πωλητές να γνωρίζουν πόσα και ποια προϊόντα τους έχουν αγοραστεί από τους πελάτες. 

* **Technical Priority (4/5):** Περιλαμβάνεται στη βασική αρχιτεκτονική του συστήματος που πρέπει να υλοποιηθεί και η σχεδίαση του είναι σημαντική για την επιτυχή επίτευξη του στόχου του συστήματος.

* **Stability (5/5) :** Δίνει χρήσιμες πληροφορίες και δεν εκτιμάται ότι θα έχει αλλαγές μελλοντικά.

### ΛΑ-15

Οι πωλητές πρέπει να μπορούν να προσθέτουν έργα τέχνης στην ιστοσελίδα. 

* **Περιγραφή:** Είναι η διαδικασία που δίνει τη δυνατότητα στους πωλητές να προσθέτουν τα προϊόντα τους στην ιστοσελίδα, όπως και τη διαθέσιμη ποσότητα των προς πώληση προϊόντων.

* **User Priority (5/5):** Είναι ουσιώδη διαδικασία, καθώς αποτελεί τον πυρήνα λειτουργίας του e-shop.

* **Technical Priority (5/5):** Αναπόσπαστο κομμάτι της βασικής αρχιτεκτονικής του συστήματος.

* **Stability (3/5) :** Πολύ σημαντικό για την επιτυχή λειτουργία της ιστοσελίδας, ωστόσο μελλοντικά είναι δυνατή η απευθείας εισαγωγή προϊοντων από άλλες διαδικτυακές πλατφόρμες (eBay).

### ΛΑ-16

Οι διαχειριστές πρέπει να μπορούν να εγκρίνουν τα έργα τέχνης που έχουν αναρτηθεί από τους πωλητές.

* **Περιγραφή:** Είναι η διαδικασία κατά την οποία ελέγχονται τα έργα τέχνης που έχουν αναρτήσει οι πωλητές και εφόσον διαπιστωθεί ότι τηρούν τις προϋποθέσεις που έχουν τεθεί από την πολιτική της εταιρείας, τότε θα είναι πλέον διαθέσιμα προς εμφάνιση στην ιστοσελίδα και συνεπώς θα μπορούν να αγοραστούν από τους πελάτες.

* **User Priority (4/5):** Είναι σημαντική λειτουργία για την εκτέλεση της ορθής πολιτικής της ιστοσελίδας και την αύξηση της αξιοπιστίας του συστήματος. Επειδή αναφερόμαστε σε διαδικτυακές πωλήσεις, ο έλεγχος των προϊόντων προς πώληση και των ορθών στοιχείων που τα συνοδεύουν, είναι κρίσιμα στοιχεία για την αύξηση εμπιστοσύνης των πελατών στις διαδικτυακές αγορές.

* **Technical Priority (4/5):** Σημαντική λειτουργία του συστήματος, που πρέπει να περιλαμβάνεται στη βασική αρχιτεκτονική του συστήματος.

* **Stability (4/5) :** Η αρχική υλοποίηση της θα παραμείνει σχετικά αμετάβλητη μελλοντικά. Ωστόσο πρέπει να ληφθεί υπόψιν ότι η διαδικασία ελέγχου μπορεί στο μέλλον να γίνεται με αυτοματοποιημένο τρόπο (τεχνικές τεχνητής νοημοσύνης), χωρίς να απαιτείται η ανθρώπινη έγκριση από την πλευρά των χρηστών - διαχειριστών.

### ΛΑ-17

O κεντρικός διαχειριστής θα έπρεπε να μπορεί να διαγράψει άλλους πιστοποιημένους χρήστες (διαχειριστές, πωλητές, πελάτες).

* **Περιγραφή:** Είναι η διαδικασία που δίνει πλήρη δικαιώματα στον χρήστη - κεντρικό διαχειριστή. Δίνεται η δυνατότητα να διαγράψει άλλους χρήστες, είτε γιατί έχει λήξει η συνεργασία μαζί τους, είτε για λόγους κακόβουλης χρήσης και παραβίασης των πολιτικών ορθής χρήσης της ιστοσελίδας. 

* **User Priority (3/5):** Για τον κεντρικό διαχειριστή είναι χρήσιμη η λειτουργία να έχει τον πλήρη έλεγχο των χρηστών που έχουν πρόσβαση στο σύστημα.

* **Technical Priority (4/5):** Από την σκοπιά του συστήματος είναι σημαντική η παροχή δικαιωμάτων στον κεντρικό διαχειριστή σε σχέση με άλλους χρήστες, αναπτύσσοντας μία ιεραρχική σχέση μεταξύ των χρηστών του συστήματος.

* **Stability (5/5) :** Εκτιμάται ότι δεν θα μεταβληθεί η λειτουργία αυτή μελλοντικά και η αρχική υλοποίηση της θα παραμείνει σχετικά αμετάβλητη.

### ΛΑ-18

Οι πελάτες πρέπει να μπορούν να τροποποιήσουν τα στοιχεία που έχουν δώσει στο σύστημα κατά την εγγραφή τους. 

* **Περιγραφή:** Είναι η διαδικασία που οι πελάτες έχουν πρόσβαση στην καρτέλα με τα προσωπικά τους στοιχεία και μπορούν να τροποποιήσουν τα στοιχεία που έχουν αποθηκευτεί. Ουσιαστικά μπορούν οι πελάτες να ανανεώνουν τα στοιχεία τους, αλλά και να διορθώσουν τυχόν λάθη κατά την καταχώρηση των στοιχείων.

* **User Priority (5/5):** Είναι απαραίτητο για τους πελάτες να τροποποιούν και να ανανεώνουν τα προσωπικά τους στοιχεία, καθώς είναι κρίσιμα για την επιτυχή ολοκλήρωση της διαδικτυακής αγοραπωλησίας.

* **Technical Priority (4/5):** Είναι σημαντικό από τεχνικής πλευράς και πρέπει να περιλαμβάνεται στη βασική αρχιτεκτονική του συστήματος.

* **Stability (5/5) :** Εκτιμάται ότι δεν θα μεταβληθεί η λειτουργία αυτή μελλοντικά και η αρχική υλοποίηση της θα παραμείνει σχετικά αμετάβλητη.

### ΛΑ-19

Μετά την επιτυχή καταχώρηση της παραγγελίας να αποστέλλονται τα προϊόντα στον πελάτη.

* **Περιγραφή:** Εφόσον διαπιστωθεί η έγκυρη καταχώρηση της παραγγελίας από τον πελάτη, πρέπει αμέσως να δρομολογείται η αποστολή των προϊόντων στον πελάτη, σύμφωνα με τη διεύθυνση αποστολής που έχει δηλώσει. Στο στάδιο αυτό έχει ήδη επιλεγεί ο τρόπος πλήρωμης και έχει εγκριθεί, ενώ έχει εγκριθεί και η διεύθυνση αποστολής με τυχόν επιπλέον κόστος που έχει προκύψει από τυχόν μεταφορικά.

* **User Priority (5/5):** Είναι πολύ σημαντικό για τον πελάτη να αποστέλλονται τα προϊόντα αμέσως μετά την καταχώρηση της παραγγελίας του και εφόσον έχει λάβει επιβεβαίωση από το σύστημα ότι η παραγγελία του ήταν επιτυχής και έγκυρη. 

* **Technical Priority (5/5):** Πολύ σημαντικό για το σύστημα να δρομολογείται η αποστολή των προϊόντων και είναι στο βασικό πυρήνα της υλοποίησης του συστήματος.

* **Stability (3/5) :** Ενδέχεται να μεταβληθεί η διαδικασία της πιστοποίησης και αποστολής των προϊόντων, σύμφωνα με νέες καινοτόμους τρόπους αποστολής προϊόντων (drones).

### ΛΑ-20

Ο πελάτης θα έπρεπε να μπορεί να επιλέξει τον τρόπο πληρωμής των έργων τέχνης που έχει επιλέξει.

* **Περιγραφή:** Για την αγορά των επιλεγμένων προϊόντων από τον πελάτη, θα έπρεπε να του δίνεται η ευκαιρία να επιλέξει από ένα σύνολο επιλογών πληρωμής, που θα μπορούσε να προσφέρει πιο ευέλικτους τρόπους πληρωμής και θα έκανε τις αγορές πιο προσιτές και φιλικές προς τον διαδικτυακό πελάτη.

* **User Priority (3/5):** Χρήσιμο για τον πελάτη να μπορεί να επιλέξει τον ιδανικό τρόπο πληρωμής για αυτόν και να κάνει πιο εύκολα και γρήγορα τις αγορές του.

* **Technical Priority (2/5):** Είναι χρήσιμο για το σύστημα να παρέχει εναλλακτικούς τρόπους πληρωμής.

* **Stability (3/5) :** Ενδέχεται να τροποποιηθεί και να συμπληρωθεί με νέους τρόπους πληρωμής, πιο καινοτόμους, εύκολους και αποτελεσματικούς (π.χ. bitcoin).


## Κατηγορίες Χρηστών:

Στο σύστημα υπάρχουν οι εξής κατηγορίες χρηστών: 

####  Κεντρικός διαχειριστής:

Είναι ο κεντρικός διαχειριστής του συστήματος, έχοντας όλες τις λειτουργίες του συστήματος και τον πλήρη έλεγχο του συστήματος. Έχει τη δυνατότητα να προσθέτει και διαγράφει διαχειριστές, πωλητές και πελάτες. 

####  Διαχειριστές:

Ο διαχειριστής είναι εκείνος που διαχειρίζεται τόσο τις κατηγορίες των προϊόντων (έργα τέχνης), όσο και τους προμηθευτές. Είναι υπεύθυνος για τη σωστή λειτουργία του e-shop. Ενδεικτικές αρμοδιότητες:

* Έγκριση ή απόρριψη εισαγωγής ενός έργου
* Έλεγχος της ορθότητας των στοιχείων στην περιγραφή ενός έργου
* Ελεγχος της αξιοπιστίας ενός έργου


####  Προμηθευτές / Πωλητές:

Οι Προμηθευτές / Πωλητές μπορούν να προσθέτουν τα έργα τους στην βάση δεδομένων, η οποία φαίνεται στην ιστοσελίδα του e-shop στους 
πελάτες. Επίσης έχουν την δυνατότητα να διαχειρίζονται τα έργα τους στα πλαίσια της περιγραφής και της τιμολόγησης.

####  Πελάτες:

Οι πελάτες είναι οι πιστοποιημένοι χρήστες του συστήματος και εισέρχονται στην ιστοσελίδα του e-shop και μπορούν να αγοράσουν τα έργα 
που τους ενδιαφέρουν, αφού πρώτα έχουν εισάγει έγκυρα στοιχεία εισόδου στο σύστημα.

####  Επισκέπτες:

Οι επισκέπτες μπορούν να επισκεφτούν την ιστοσελίδα του e-shop και να δουν τα προϊόντα προς πώληση και τις λοιπές πληροφορίες που 
παρέχονται από την ιστοσελίδα, χωρίς να απαιτείται η αρχική τους είσοδο στο σύστημα. Επίσης μπορούν να προσθέτουν προϊόντα στο καλάθι 
αγορών και να ενημερώνονται για το συνολικό κόστος και τις λεπτομέρειες των προϊόντων που επέλεξαν.  

## Εξωτερικά συστήματα:

Τα εξωτερικά συστήματα του e-shop συμπεριλάμβάνουν:

* Το σύστημα έγκρισης πιστωτικών καρτών:
* Το σύστημα έγκρισης Paypal: 
* Συστημα ελέγχου ταυτότητας:


## Ιστορίες Χρηστών

Στην παρούσα ενότητα θα παρουσιαστεί ένα σύνολο σεναρίων που συνδέονται με ένα συγκεκριμένο σκοπό του χρήστη. Ουσιαστικά περιγράφονται αναλυτικότερα οι απαιτήσεις του χρήστη από το σύστημα, αναδεικνύοντας τις απαιτούμενες υπηρεσίες που πρέπει να παρέχει το σύστημα και γενικότερα ο τρόπος αλληλεπίδρασης του χρήστη με το σύστημα. Οι ενέργειες και οι απαιτήσεις περιγράφονται με σενάρια, που περιλαμβάνουν τις ενέργειες του χρήστη και τις καταστάσεις και ανταποκρίσεις του συστήματος.

Σημειώνεται ότι δεν αναλύονται όλες οι λειτουργίες του συστήματος παρά μόνο οι σημαντικότερες.

Ορισμένα από τα σενάρια χρήσης θα αναπαρασταθούν σε μορφή διαγράμματος *Use Case*. 
Τα διαγράμματα περιπτώσεων χρήσεων (*Use Case Diagrams*) περιγράφουν τις λειτουργικές απαιτήσεις του συστήματος. 

Μία περίπτωση χρήσης (*Use Case*) μπορεί να είναι ένα σύνολο σεναρίων με τον ίδιο στόχο ή/και ένα σύνολο σεναρίων που αποσκοπούν στην εκπλήρωση ενός στόχου του χρήστη.
Οι χρήστες ονομάζονται χειριστές (*actors*) και επισημαίνεται ότι δεν είναι απαραίτητα άνθρωποι. Επιπλέον κάθε εξωτερικό σύστηµα που αλληλεπιδρά µε το υπό ανάπτυξη σύστηµα αναπαρίσταται µε ένα χειριστή. 
Μία περίπτωση χρήσης μπορεί να περιλαμβάνει μια άλλη (*includes*) ή/και να επεκτείνει μια άλλη (*extends*).

Παρακάτω παρουσίαζεται το διάγραμμα χρήσης του e-shop. 
Στο παράδειγµά µας του ηλεκτρονικού γκαλερί έχουµε εντοπίσει τους παρακάτω χειριστές:
* Πελάτης
* Επισκέπτης
* Πωλητής 
* Διαχειριστής
* Κεντρικός Διαχειριστής
* Το σύστημα έγκρισης πιστωτικών καρτών: ένας χειριστής που δρα ως πληρεξούσιο του εξωτερικού συστήματος έγκρισης πιστωτικών καρτών
* Το σύστημα έγκρισης Paypal: ένας χειριστής που δρα ως πληρεξούσιο του εξωτερικού συστήματος έγκρισης πληρωμών μέσω Paypal

Οι χειριστές «πελάτης» µε τους χειριστές «Επισκέπτες» συνδέονται µε σχέση γενίκευσης. Η σχέση γενίκευσης χρησιµοποιείται µεταξύ χειριστών όταν αυτοί µοιράζονται κοινές χρήσεις και κοινή συµπεριφορά.  

![Screenshot](UML-Diagrams/UML_UseCase.png)

## Μοντελοποίηση Απαιτήσεων Χρηστών

### Μοντελοποίηση με Σενάρια Χρήσης

Στην παρούσα ενότητα θα παρουσιαστεί ένα σύνολο σεναρίων που συνδέονται με ένα συγκεκριμένο σκοπό του χρήστη. 

Representation of all users and user stories/use cases

## Διαγράμματα Δραστηριοτήτων (*Activity diagrams*)

Για την καλύτερη περιγραφή των περιπτώσεων χρήσης µπορούµε να χρησιµοποιήσουµε και διαγράµµατα δραστηριοτήτων (*activity diagrams*). Τα
διαγράµµατα δραστηριοτήτων περιγράφουν µια ακολουθία δραστηριοτήτων, όπου µπορούµε να έχουµε παράλληλες δραστηριότητες, συνθήκες κ.λπ.

Συνήθως χρησιµοποιούνται για την καλύτερη περιγραφή των περιπτώσεων χρήσης, την περιγραφή της ροής των εργασιών (workflow), την περιγραφή ενός πολύπλοκου αλγορίθµου και την περιγραφή παράλληλων δραστηριοτήτων. Ωστόσο, τα διαγράµµατα δραστηριοτήτων δε µπορούν να χρησιµοποιηθούν για την περιγραφή του τρόπου συνεργασίας των αντικειµένων ή της εσωτερικής συµπεριφοράς των αντικειµένων.
Στη µελέτη περίπτωσης του e-shop και στην παρούσα φάση ανάπτυξης τα διαγράµµατα δραστηριοτήτων θα µπορούσαν να χρησιµοποιηθούν για την καλύτερη κατανόηση των περιπτώσεων χρήσης.

Παρακάτω δίνονται πέντε διαγράμματα δραστηριοτήτων:

* 1) Διάγραμμα Δραστηριοτήτων στο οποίο απεικονίζεται η διαδικασία δημιουργίας λογαριασμού χρήστη.
![Screenshot](UML-Diagrams/Uml_Activity1.png)


* 2) Διάγραμμα Δραστηριοτήτων στο οποίο παρουσιάζονται τα επιµέρους βήµατα που εκτελούνται για την αγορά ενός πίνακα από πελάτες.
![Screenshot](UML-Diagrams/Uml_Activity2.png)


* 3) Διαγράμμα Δραστηριοτήτων στο οποίο απεικονίζεται η διαδικασία αξιολόγησης του προϊόντος ή του e-shop γενικότερα. Αξίζει να σημειωθεί ότι σε σξιολόγηση μπορούν να προβούν μόνο οι χρήστες που είναι εγγεγραμένοι, συνεπώς στο συγκεκριμένο διάγραμμα θεωρούμε δεδομένη την ύπαρξη λογαριασμού χρήστη.
![Screenshot](UML-Diagrams/Uml_Activity3.png)



## Mockups and Storyboards

Put the link to the relevant storyboard.md files that display how one goes from one mockup to another.

## Μη Λειτουργικές Απαιτήσεις:

Οι μη λειτουργικές απαιτήσεις ορίζουν τις προδιαγραφές που πρέπει να έχει ένα σύστημα, οι οποίες δεν σχετίζονται άμεσα με τις 
λειτουργίες που παρέχονται από το συστήμα. Στις πιο πολλές περιπτώσεις οι µη λειτουργικές απαιτήσεις είναι βασικές αφού η µη ικανοποίηση 
αυτών αχρηστεύει το σύστηµα. Πιο συγκεκριμένα αποτελόυν τους περιορισμούς στις υπηρεσίες ή τις λειτουργίες που προσφέρει το συστήμα, όπως χρονικοί περιορισμοί, περιορισμοό στην διαδικασία ανάπτυξης, αποδοτικότητα, πρότυπα, την απόδοση, την νομιμότητα και την ιδιωτικότητα κτλ. Οι μη λειτουργικές απαιτήσεις πρέπει να είναι μετρήσιμες. 

Παρακάτω παρπυσιάζονται ορισμένες από τις μη λειτουργικές απαιτήσεις του e-shop.
 
### ΜΛΑ-1

Το σύστημα πρέπει να κρυπτογραφεί τα προσωπικά στοιχεία των πελατών. 

* **Περιγραφή:** Τα προσωπικά στοιχεία των χρηστών πρέπει να µεταφέρονται κρυπτογραφηµένα από τον internet browser στον web server έτσι ώστε να αποφύγουµε τον κίνδυνο υποκλοπής δεδοµένων. Με άλλα λόγια τέτοιου είδους στοιχεία δεν πρέπει να αποθηκεύονται σε μορφή καθαρού κειμένου. Μια σύνηθης μορφή κρυπτογράφησης αποτελούν τα κλειδιά κρυπτογράφησης.

* **User Priority: (5/5)** Η συγκεκριμένη απαίτηση αποτελεί βασικό παράγοντα για την ασφαλή λειτουργία ενός e-shop. Κάθε φορά που ο χρήστης συνδέεται με το ηλεκτρονικό κατάστημα, όλη η επικοινωνία ανάμεσα στον υπολογιστή του χρήστη και τα συστήματα του, κρυπτογραφούνται. Δηλαδή, κάθε φορά που στέλνει πληροφορίες προς το σύστημα, ο browser τις κρυπτογραφεί πρώτα με χρήση κλειδιoύ και στη συνέχεια τις στέλνει στο σύστημα.

* **Technical Priority: (5/5)** Η απαίτηση είναι ουσιώδης και για την ομάδα ανάπτυξης, καθώς υπάρχει διασφάλιση δεδομένων.

* **Stability: (3/5)** Η συγκεκριμένη απαίτηση μεταβάλεται ανάλογα με τις τεχνολογίες ασφαλείας που αναπτύσονται γύρω από την κρυπτογράφηση δεδομένων.


### ΜΛΑ-2

Ο χρόνος απόκρισης δεν πρέπει να υπερβαίνει τα 2 δευτερόλεπτα, ακόμα και αν έχουμε 20 ταυτόχρονους χρήστες.

* **Περιγραφή:** Η απαίτηση εκφράζει την αναγκαιότητα της αποδοτικότητας (performance) στο σύστημα μας. Ο χρόνος υλοποίησης μιας ενέργειας δεν πρέπει να υπερβαίνει τα 2 δευτερόλεπτα ακόμη και αν συμβαίνει από 20 χρήστες ταυτόχρονα.

* **User Priority: (5/5)**  Είναι απαραίτητο για το χρήστη, καθώς αν ο χρόνος απόκρισης υπερβεί τα 2 δευτερόλεπτα το σύστημα καθιστάται αργό και αναξιόπιστο και ο υποψήφιος πελάτης τερματίζει γρήγορα τη διαδικασία, πριν καν περιηγηθεί στην ιστοσελίδα του e-shop. Για τους πωλητές αυτό συνεπάγεται σε χαμηλές πωλήσεις.   

* **Technical Priority: (5/5)** Η απαίτηση αποτελεί βασικό χαρακτηριστικό της αρχιτεκτονικής του συστήματος, στην οποία η ομάδα αναπτυξης προσδίδει ιδιαίτερη προσοχή.

* **Stability: (3/5)** Η συγκεκριμένη απαίτηση είναι ευμετάβλητη, καθώς οι απαιτήσεις σε ταχύτητα και αποδοτικότητα αυξάξονται συνεχώς, συνεπώς μελλοντικά μπορεί να θεωρηθεί αναποτελεσματική και να τροποποιηθεί.

### ΜΛΑ-3

Το σύστημα πρέπει να παρέχει μηνύματα με σαφής οδηγίες για τους χρήστες.

* **Περιγραφή:**  Σε περίπτωση αδυναμίας εκτέλεσης κάποιων λειτουργιών, που θέλησε να πραγματοποιήσει ο χρήστης, πρέπει να ενημερώνεται από το σύστημα για το είδος της αποτυχίας που προέκυψε. Ιδιαίτερα χρηστική αποτελεί αυτή η απαίτηση στο στάδιο της καταχώρησης των στοιχείων όπου είναι σύνηθες οι χρήστες να εισάγουν λανθασμένα στοιχεία.

* **User Priority: (5/5)** Ουσιώδης λειτουργία, καθώς καθιστά την όλη λειτουργία του e-shop πιο φιλική προς τον χρήστη. Επιπλέον αποφεύγονται τα λάθη και η διεξαγωγή των απαραίτητων ενεργειών από τον χρήστη, γίνεται γρήγορα και αποτελεσματικά.

* **Technical Priority: (5/5)** Συμβάλει στην αντιμετώπιση άσκοπων και λανθασμένων ενεργειών της ομάδας ανάπτυξης. 

* **Stability: (3/5)** Η συγκεκριμένη απαίτηση είναι σχετικά ευμετάβλητη, καθώς το σύστημα μας ενδέχεται να εμπολουτιστεί με περισσότερες λειτουργίες, συνεπώς είναι πιθανόν να αλλάξουν οι περιπτώσεις στις οποίες εμφανίζονται τα μηνύματα.

### ΜΛΑ-4
Ο χρόνος επικοινωνίας µε το εξωτερικό σύστηµα έγκρισης χρήσης πιστωτικών καρτών δεν πρέπει να ξεπερνά τα 5 δευτερόλεπτα.

* **Περιγραφή:** Η συγκεκριμένη απαίτηση κατατάσεται στα πλαίσια της γρήγορης εκτέλεσης διαδικασιών από το σύστημα. Για να ολοκληρωθούν οι αγορές απαιτείται η εισαγωγή του αντίστοιχου χρηματικού ποσού από τον πελάτη ο οποίος θα εισάγει τον αριθμό πιστωτικής του κάρτας και το ποσό. Συνεπώς ο χρόνος έγκρισης της πιστωτικής κάρτας δεν πρέπει να υπερβαίνει τα 5 δευτερόλεπτα.

* **User Priority: (5/5):** Ουσιώδης για τον χρήστη καθώς η γρήγορη διεκπεραίωση της συγκεκριμένης διαδικασίας διευκολύνει την συναλλαγή.

* **Technical Priority: (5/5)** Η ομάδα ανάπτυξης θα πρέπει να λάβει υπόψην τον χρόνο υλοποίησης της λειτουργία,ς καθώς γρήγορες συναλλαγές συμβάλουν στην αύξηση των πωλήσεων.

* **Stability: (4/5)** Ο χρόνος επικοινωνίας εξαρτάται από το εξωτερικό σύστημα έγκρισης χρήσης πιστωτικών καρτών, συνεπώς μπορεί να υπάρξουν αλλαγές ως προς τον χρόνο, για παράδειγμα αντί για 5 δευτερόλεπτα μπορεί να υλοποιείται σε 3 ή 7.
 
### ΜΛΑ-5

Το σύστημα πρέπει να αποσυνδέει τον χρήστη μετά από 5 λεπτά αδράνειας.

* **Περιγραφή:** Το σύστημα μας πραγματοποιεί αυτόματα την αποσύνδεση του χρήστη μετά από 5 λεπτά αδράνειας έτσι ώστε να μειώσει την πιθανότητα πρόσβασης από μη εξουσιοδοτημένους χρήστες. Για την είσοδο στην υπηρεσία θα χρειαστεί απλά να ξαναγίνει σύνδεση χρησιμοποιώντας το User Name και το Password. 

* **User Priority: (3/5)** Η δυνατότητα αυτόματου χρονικού ορίου είναι πολύτιμη, επειδή βοηθά στην προστασία του λογαριασμού ενός χρήστη από μη εξουσιοδοτημένη πρόσβαση. Παρόλο που συγκατελέγεται σε ένα από τα χαρακτηριστικά ασφάλειας του λογαριασμού χρήστη δεν είναι και το μοναδικό.

* **Technical Priority: (4/5)** Τόσο για τους χρήστες όσο και για την ομάδα ανάπτυξης είναι απαραίτητη διασφάλιση των αρχειών του χρήστη και του συστήματος και συμβάλει στην διασφάλιση αυτών.

* **Stability: (3/5)** Η απαίτηση αυτή εξαρτάται από τις τάσεις που επικρατούν στο διαδίκτυο σχετικά με τις τεχνολογίες ασφάλειας. 

### ΜΛΑ-6
Οι συναλλαγές θα πρέπει κρυπτογραφούνται.

* **Περιγραφή:** Στους πιστοποιημένους χρήστες παρέχεται η δυνατότητα ασφαλούς συναλλαγής για την αγορά προϊόντων, ώστε να αποτρέπονται οι αγορές από κακόβουλες επιθέσεις στο όνομα πιστοποιημένου χρήστη. Τα στοιχεία που παρέχει ο πιστοποιημένος χρήστης κατά τη συναλλαγή, αποτελούν ευαίσθητα δεδομένα (αριθμός πιστωτικής κάρτας) και θα πρέπει να είναι καλά αποκρυπτογραφημένα, ώστε να μην υποκλέπτονται. 

* **User Priority (5/5):** Ουσιώδη για τον χρήστη, καθώς γνωρίζει ότι η συναλλαγή του είναι ασφαλής και δεν κινδυνεύει να ζημιωθεί οικονομικά.

* **Technical Priority (5/5):** Ουσιώδη για το σύστημα, καθώς παρέχει την απαιτούμενη αξιοπιστία. Η κρυπτογράφηση δεδομένων είναι απαραίτητη για τον χρήστη, ο οποίος μπορεί να χρησιμοποιήσει μια πιστωτική κάρτα για την αγορά ενός πίνακα. Διασφαλίζεται η εμπιστευτικότητα και η ασφάλεια συναλλαγών. 

* **Stability (4/5) :** Σημαντικό να παρέχεται από το σύστημα, αλλά πρέπει να λαμβάνει υπόψιν την μελλοντική σύνδεση με νέους και ευέλικτους τρόπους πληρωμής (easypay, e-wallet, etc)

### ΜΛΑ-7

Το σύστημα πρέπει να είναι συμβατό με διάφορους web browsers.

* **Περιγραφή:**Οι περισσότερες δραστηριότητες που κάνουμε σε έναν υπολογιστή, μπορούν να γίνουν online μέσω κάποιας ιστοσελίδας. Οπότε  η λειτουργία του e-shop πρέπει να είναι συμβατοί με διάφορους web browsers.

* **User Priority: (5/5)** Τα προγράμματα περιήγησης στο ίντερνετ, οι λεγόμενοι browsers, είναι απ' τις πιο σημαντικές εφαρμογές του υπολογιστή μας. Για την ακρίβεια, η χρήση του web browser γίνεται περισσότερο από οποιαδήποτε άλλη εφαρμογή. Συνεπώς είναι ουσιώδης για τον χρήστη, καθώς του διασφαλίζει άμεση, γρήγορη και εύκολη πρόσβαση στις λειτουργίες του e-shop.

* **Technical Priority: (5/5)** Είναι άρρηκτα συνδεδεμένη με την αρχιτεκτονική του συστήματος και αποτελεί βασικό χαρακτηριστικό για την λειτουργία του.

* **Stability: (3/5)** Η απαίτηση αυτή θα αλλάξει σε περίπτωση που αλλάξουν οι τεχνολογίες που υποστηρίζουν τους web browsers.

### ΜΛΑ-8

Το σύστημα θα έπρεπε να δέχεται πληρωμές με PayPal.

* **Περιγραφή:** Η Paypal αποτελεί τον πιο γνωστό και αξιόπιστο διαμεσολαβητή για Online συναλλαγές. Συνεπώς ένα e-shop θα πρέπει να δίνει την επιλογή PayPal για τις πληρωμές.

* **User Priority: (4/5)** Αρκέτα σημαντικό για τον χρήστη, καθώς δεν περιορίζει τον τρόπο με τον οποίο θα καταθέσει τα χρήματα του προκειμένου να αγοράσει ένα πίνακα. 

* **Technical Priority: (4/5)** Η ομάδα ανάπτυξης λαμβάνει υπόψιν την συγκεκριμένη απαίτηση, καθώς συμβάλει στην διεξαγωγή οποιαδήποτε αγοράς.

* **Stability: (3/5)** Η μεταβλητότητα της εξαρτάται από την μεταβλητότητα του τρόπου διαχείρισης πληρωμών, ο οποίος πιθανολογείται να αλλάξει στο μέλλον.

### ΜΛΑ-9

Το σύστημα πρέπει να εμφανίζει τα προϊόντα με αλφαβητική ταξινόμηση και ταξινόμηση με την τιμή πώλησης 

* **Περιγραφή:** Η παρούσα απαίτηση εμφανίζει τα καταχωρημένα έργα του συστήματος είτε αλφαβητικά είτε με αύξουσα ή φθίνουσα τιμή. Η επιλογή αυτή υπάρχει σε όλα τα σύγχρονα e-shop.

* **User Priority: (5/5)**  Πετυχαίνεται γρήγορη, εύκολη και επιθυμητή αναζήτηση ενός πίνακα, βάση τα κριτήρια του εκάστοτε χρήστη.

* **Technical Priority: (5/5)** Βασικό και αναπόσπαστο κομμάτι της αρχιτεκτονικής ενός e-shop.

* **Stability: (3/5)** Η συγκεκριμένη απαίτηση πιθανολογείται να ενσωματωθεί και με άλλους τρόπους αναζήτησης- εμφάνισης προϊόντων (πχ. εμφάνιση έργων με την μεγαλύτερη έκπτωση)

### ΜΛΑ-10

Το σύστημα πρέπει να δέχεται να αναρτηθούν φωτογραφίες σε μορφή .jpeg, .png, .bmp, .gif και tiff.

* **Περιγραφή:** Οι φωτογραφίες που θα αναρτηθούν στο σύστημα και θα είναι διαθέσιμες για διαδικτυακή πρόσβαση, πρέπει να καλύπτουν όσο το δυνατόν τις πιο διαδεδομένες και ευρέως χρησιμοποιούμενες μορφές κωδικοποίησης των φωτογραφιών. Οι φωτογραφίες μπορούν να αφορούν από τα έργα τέχνης, μέχρι και το design pattern του e-shop. Ουσιαστικά δίνεται η δυνατότητα να υποστηρίζει το σύστημα αρκετές μορφές κωδικοποίησης των φωτογραφιών, κάνοντας πιο εύκολη τη διαδικασία ανάρτησης φωτογραφίας στη βάση δεδομένων του συστήματος.

* **User Priority: (3/5)** Είναι χρήσιμο για τους χρήστες να έχουν τη δυνατότητα να αναρτούν φωτογραφίες που επιθυμούν, σύμφωνα με τα δικαιώματα που τους παρέχει το σύστημα, χωρίς να περιορίζονται σε ένα συγκεκριμένο format, αλλά να μπορούν εύκολα και γρήγορα να να αναρτούν της φωτογραφία της επιλογής τους, χωρίς να χρειάζεται να κάνουν μετατροπές, που μπορεί αφενός μεν να αλλοιώνουν την αρχική ποιότητα της φωτογραφίας, αφετέρου δε να αυξάνουν τον χρόνο ανάρτησης. 

* **Technical Priority: (4/5)** Από τεχνικής πλευράς, πρέπει να ληφθεί υπόψιν και να λαμβάνεται στη βασική αρχιτεκτονική, ώστε να αναπτυχθούν τα ανάλογα components του συστήματος, που να παρέχει αυτή τη διαλειτουργικότητα.

* **Stability: (3/5)** Είναι ευμετάβλητη και πρέπει να ληφθεί υπόψιν ότι στο μέλλον μπορεί να εμφανιστούν νέα format φωτογραφιών που θα χρειαστεί να υποστηρίζονται από το σύστημα.
